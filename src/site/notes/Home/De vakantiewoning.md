---
{"dg-publish":true,"permalink":"/home/de-vakantiewoning/"}
---

![Luchtfoto-Nieuwe-Bospolle.jpeg](/img/user/Fotos/Luchtfoto-Nieuwe-Bospolle.jpeg)
### Indeling
Het huisje heeft een begane grond en een verdieping.
De hal geeft toegang tot de woonkamer met keuken, twee slaapkamers, twee badkamers, een wasmachinekast en de trap naar de verdieping. Op de verdieping zijn nog twee slaapkamers. 

### Woonkamer en keuken
De woonkamer heeft een zithoek, eethoek en een keuken. Aan de woonkamer grenst een terras op het zuiden met uitzicht op het bos , bereikbaar  via schuifpuien. In de woonkamer is een houtkachel.
In de keuken is een oven, een magnetron, een inductie kookplaat, koelkast met vriesvak en een vaatwasser. Verder is er een koffiezetapparaat, waterkoker en een broodrooster. 
![Interieur-zithoek.jpeg](/img/user/Fotos/Interieur-zithoek.jpeg)
## Slaapkamers
Op de begane grond zijn aan weerszijden van de hal twee tweepersoons slaapkamers, elk met een schuifpui en een klein eigen terras. De rechter slaapkamer is rolstoelgeschikt en heeft een badkamer-en-suite.
Op de verdieping is een tweepersoons en een driepersoons slaapkamer.

## Badkamers
Op de begane grond zijn twee badkamers grenzend aan de slaapkamers. De badkamer die grenst aan de rolstoeltoegankelijke slaapkamer  beschikt over een douche met douche-zitje en regendouche, toilet met steunbeugels, en een wastafel,  Deze badkamer is vanuit de slaapkamer en vanuit de hal te bereiken.
De andere badkamer heeft een ligbad met regendouche, toilet en wastafel. 

### Voorzieningen
Het huisje is geschikt voor kinderen, er is kinderspeelgoed aanwezig, een kinderbedje en kinderstoel. 
Er is wifi, een kleine tv met een settop-box
De begane grond is drempelvrij en één van de slaapkamers en badkamer is rolstoelvriendelijk.
### Apparatuur
Op de begane grond is een werkkast met een wasmachine en droger.  Er is een meterkast buiten links naast de ingang. Het huisje heeft vloerverwarming en een grote elektrische boiler. De warmte wordt opgewekt door een grondwarmtepomp die het huisje op een constante temperatuur houdt en in de zomer wat kan koelen. De warmtepomp en het boilervat staan in een kast in één van de slaapkamers. 
Een deel van de energie wordt opgewekt met zonnepanelen.
De badkamers zijn voorzien van mechanische ventilatie.
De schuifpuien in de woonkamer en één slaapkamer hebben elektrisch bedienbare buitenzonwering.
Het huisje is niet aangesloten op de riolering, maar werkt met een IBA (een septic-tank).
Aan de gevel naast de keuken is een buitenkraan en een buitenstopcontact.
